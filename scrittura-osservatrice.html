<!DOCTYPE html>
<html lang="it">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>L'osservatrice silente | Yulia</title>
    <link
        href="https://fonts.googleapis.com/css2?family=Inter:wght@300;400;600&family=Playfair+Display:wght@700&display=swap"
        rel="stylesheet">
    <link rel="stylesheet" href="css/style.css">
    <!-- FontAwesome for the candle icon -->
    <link rel="stylesheet" href="https://cdnjs.cloudflare.com/ajax/libs/font-awesome/6.0.0/css/all.min.css">
</head>

<body>

    <nav>
        <div class="container nav-container">
            <div class="logo"><a href="index.html">Yulia</a></div>
            <div class="nav-links">
                <a href="about.html">About</a>
                <a href="fotografia.html">Fotografia</a>
                <a href="eventi.html">Eventi</a>
                <a href="arte.html">Arte</a>
                <a href="scrittura.html" style="color: var(--color-primary);">Scrittura</a>
                <a href="progetti.html">Progetti</a>
            </div>
        </div>
    </nav>

    <section class="container" style="margin-top: var(--spacing-lg);">
        <!-- Back link formatting -->
        <a href="scrittura.html"
            style="display: inline-block; margin-bottom: var(--spacing-md); color: var(--color-text-light); text-decoration: none;">&larr;
            Torna a Scrittura</a>

        <div class="fade-in" style="max-width: 800px; margin: 0 auto;">
            <h1 style="text-align: center; margin-bottom: 0.5rem;">L'osservatrice silente</h1>

            <div style="text-align: center; margin: 2rem 0;">
                <i class="fas fa-fire-alt" style="font-size: 3rem; color: #e25822;"></i>
            </div>

            <div
                style="white-space: pre-line; text-align: justify; line-height: 1.8; font-family: var(--font-serif); font-size: 1.1rem;">
                Danzo su questo stelo sottile, pochi secondi eppure sembra un'eternità. Trovo l'equilibrio, mi fermo,
                respiro.
                La mano che mi ha dato vita è ormai lontana, mi dà le spalle. Vedo il volto di donna allo specchio
                mentre, con estrema cura, sistema l'orlo della camicia. Volta la testa di scatto, interrotta dal
                campanello.
                Tremo alla brezza leggera che annuncia l'entrata dell'ospite, la fredda aria invernale che non riesce a
                scalfire il calore proveniente dal camino. Ammiro le fiamme vivaci, ipnotiche, mie sorelle lontane. Sono
                nata da poco, eppure mi sembra di esserci sempre stata. Dormiente, in attesa.
                So di essere destinata a non riunirmi mai ai miei simili, confinata nella mia prigione di vetro. Però
                non sento il peso della solitudine: mi conforta vedere la vita scorrermi di fianco, al di là delle mura
                trasparenti che mi tengono al sicuro.
                -Cos'è questo odore? Sembra... Lavanda?
                -È una nuova candela che ho preso oggi.
                La donna mi si avvicina, permettendomi di osservarla attentamente. Lievi rughe fanno capolino agli
                angoli della bocca, accentuate quando sorride al suo ospite. -È molto bella.
                Con un braccio le cinge le spalle mentre posa gli occhi color cielo su di me, lo sguardo catturato dal
                brillante colore della cera. Non passa molto prima che io torni ad essere un'osservatrice invisibile,
                presente eppure distante. Ascolto le chiacchiere sul lavoro, sugli impegni, e non comprendo il perché di
                tanta fretta. Nonostante il tempo a loro disposizione non sia infinito gli uomini lo sprecano, consumati
                dagli obblighi sociali. Se avessi un corpo, oltre che un’anima, mi godrei il mondo oltre quelle pareti,
                ammirandone la bellezza in ogni dettaglio.
                Gli amanti sono seduti uno accanto all’altra, intenti a mangiare in silenzio. Al di sotto della linea
                che, inesorabile, si innalza fra me e il mondo, il vetro distorce la realtà. Dalle occhiate fugaci
                scambiate durante la cena intuisco l'inizio della relazione: persone smaniose di conoscersi eppure
                spaventate da ciò che potrebbe accadere, dall’ignoto. -Sei molto brava a cucinare. -Ti ringrazio. È una
                mia passione.

                Le loro mani si sfiorano, timide. Li osservo chiacchierare, scambiandosi frammenti di anima. Esperienze,
                emozioni racchiuse in parole che permettono alle vite di due estranei di intrecciarsi.
                Il fuoco nel camino genera una luce aranciata sulla coppia quando, lentamente, l’uomo si china
                sull’amata per rubarle un bacio. Mi è bastato poco per giudicare un'esistenza a me estranea, che mai
                conoscerò del tutto, e mi chiedo quanti attimi di umanità potrò vedere prima di svanire. È lontano dagli
                occhi della società che gli esseri umani possono essere sé stessi e, per quanto mi senta un’intrusa in
                questo quadro intimo, mi affascinano le sfaccettature della realtà. Mi chiedo se anche io, dopo anni
                passati a vedere la vita scorrmi davanti, vivrei la mia esistenza con noia, cercando piccoli sprazzi di
                gioia per ridare colore alla monotonia.
                La donna si alza, passandomi accanto. Mi agito, sfiorando il lago di cera ai miei piedi. Sento una parte
                della mia vitalità sciogliersi, spegnendosi lentamente mentre cado. Lancio un’ultima occhiata alla
                stanza, chiedendomi quando potrò rivederla nuovamente prima di scivolare nell’oblio.
                È buio quando riprendo vita, senza alcuna concezione di quanto tempo sia passato. Il camino è spento e,
                dalla mia nuova posizione, intravedo il mondo esterno. Oscillo alla brezza calda proveniente dalla
                finestra socchiusa. Intravedo il divano dove è seduta la coppia, sotto la luce bluastra del televisore.
                Accoccolati l’uno accanto all’altra, ormai a loro agio. La vita scorre, nonostante io non sia lì per
                ammirarla.
                Osservo le figure muoversi sullo schermo, distorte dal vetro. Mi chiedo quante altre serate abbiano
                passato così, nell’intimità delle rispettive case. Quanti momenti destinati a rimanere sepolti nelle
                loro memorie, e loro soltanto. Non c’è nient’altro nella stanza che possa intrattenermi. Guardo il mio
                riflesso nella cera, minaccia illusoria. Prima che possa toccarla affonda, sciogliendosi oltre senza
                potermi spegnere. Il chiarore attorno a me contrasta con l’atmosfera buia della sera, illuminando
                soffusamente il tavolo in legno.
                Gli amanti si avvicinano, il film sottofondo confuso. Non sento le parole sussurrate al di sotto delle
                voci digitali, ma vedo l’affetto nei loro gesti. Sono ormai parte l’uno dell’altra, nascosti dal divano
                in modo che nemmeno io possa vederli.
                Mi chiedo quante altre volte potrò essere nello sfondo della loro storia. Per quanto tempo le loro vite
                resteranno intrecciate? Saranno soddisfatti della realtà oppure si consumeranno a vicenda?

                Vorrei trovare risposta a queste domande ma, vincolata io stessa alla vita altrui, vedo il mio futuro
                come un’incognita.
                Un’improvvisa folata di vento mi sposta dal mio piedistallo, verso la cera. Oppongo resistenza, ma la
                fine è inesorabile. Affondo in silenzio, la stanza buia come ultima immagine.
                Respiro, prendendo forma sullo stoppino bruciato. Non so quanto tempo sia passato, ma la casa è a
                soqquadro e dalla finestra serrata non proviene nemmeno un alito di vento. Vedo il volto della mia
                creatrice allo specchio, consumato dalle lacrime. Con le mani si strofina una guancia, voltandosi nella
                mia direzione allo squillo del telefono. -Si?
                Non sento ciò che accade all’altro capo della connessione. -Come vuoi che stia. È difficile andare
                avanti. -È passato solamente un giorno, lo so.
                La mano poggiata accanto a me inizia a tremare mentre le lacrime colpiscono la superficie del tavolo.
                -Mi ha lasciata. Non posso farci nulla.
                È con quelle parole che comprendo. Io, osservatrice silente, ho assistito all’inizio della storia. Ho
                visto gli sguardi innamorati, il tocco affettuoso, l’intrecciarsi di vite. Ma l’amore, come una candela,
                può consumarsi fino a spegnersi del tutto devastando anime e corpi.
                Cerco di ricordare com’era la donna la prima volta che l’ho vista: i capelli perfettamente pettinati, il
                volto luminoso ora solcato dal tempo. Gli occhi, prima vigili, ora guardano spenti fuori dalla finestra
                circondati da occhiaie scure. Il tempo non è stato gentile con lei, non le ha permesso di avere il lieto
                fine che desiderava.
                La guardo terminare la telefonata, accasciandosi su una sedia con la testa fra le mani. Piange, alzando
                lo sguardo verso di me. Mi chiedo se ricorda la prima sera, se la lavanda le riporterà in mente il
                ricordo dell’amato, tocchi, parole, momenti. Sappiamo entrambe che la mia vita, come la loro storia, era
                destinata a finire.
                Tremo, debole sulla mia isola in questo lago viola. Nonostante la brevità della mia vita ne sono
                soddisfatta. Ho scoperto molto sul mondo, sugli esseri umani che tanto mi intrigano. Ma, come loro,
                anche io sono destinata a consumarmi nel tempo.

                L’ultima cosa che vedo è la mia creatrice, colei che mi ha permesso di essere parte della sua storia.
                Lo stoppino affonda e la vita mi abbandona mentre mi immergo nella mia tomba di cera.
                Io, fatta per illuminare, mi chiedo se rivedrò mai la luce.
                Ma fino ad allora il mio universo sarà nelle tenebre.
            </div>
        </div>

    </section>

    <footer>
        <div class="container">
            <p>&copy; <span id="year"></span> Yulia. <br> <a href="mailto:yuliadashchuk26@gmail.com"
                    style="color: inherit;">yuliadashchuk26@gmail.com</a></p>
        </div>
    </footer>

    <script src="js/main.js"></script>
</body>

</html>